---
title: Vinter och tid för museibesök
date: "2022-01-31"
tags: [konst,hantverk,familj]
thumbnail: ./konst.jpg
description: Smarta hem är vägen att gå för att ta hand om våra äldre.

---
Nu har julen varit och det är nytt år och alla går mest runt och väntar på sol och vår. Den här tiden på året brukar jag ägna åt museibesök. En perfekt tid, det är kyligt, kallt, mörkt och vinter ute fortfarande så vad passar inte bättre än att besöka ett museum!

### Moderna Museet

Ett härligt konstmuseum där man just nu kan se Annika Elisabeth Von Hausswolff utställning med fotografier, skulpturer och textiler. Spännande!

### Prins Eugens Waldemarsudde

Åk ut på Djurgården och besök Prins Eugens Waldemarsudde. Klassiskt konstmuseum där man kan spendera en hel dag. Konstutställningar just nu är ”Expedition Konst” – en utställning kopplad till polarforskningssekretariatets vistelser i Arktis och Antarktis och ”Platsens själ-Prins Eugen och landskapet” – landskapsmålningar av Prins Eugen. Det finns även en restaurang här där man kan njuta av god mat och även om det är vinter kan man ta en uppfriskande promenad i trädgården och se alla skulpturer. 

### Fotografiska museet

Fotografiska tycker jag är jätteroligt att besöka. Det finns så mycket att se, restaurangen här har också god mat. Just nu har dom de spännande utställningarna ”The Pet Show” och ”Tobias Gremmler –The Changing Room”.

### Liljevalchs

Sist men inte minst vill jag tipsa om ännu ett besök till Djurgården för att besöka Liljevalchs. Där finns en utställning av Linn Fernström just nu med natur målningar föreställande insekter och blommor, perfekt att gå och se inför våren.
Hoppas du får ett härligt museibesök! Jag tror jag ska göra ett besök på alla fyra  
