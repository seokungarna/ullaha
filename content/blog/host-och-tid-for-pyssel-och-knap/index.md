---
title: Höst och tid för pyssel och knåp
date: "2021-09-27"
tags: [familj,pyssel,hantverk]
thumbnail: ./hostlov.jpg
description: Nu börjar hösten komma och kvällarna blir mörkare och vad passar inte bättre då än att ägna sig åt lite olika hantverk hemma. 
---

###Höst och tid för pyssel och knåp###
Nu börjar hösten komma och kvällarna blir mörkare och vad passar inte bättre då än att ägna sig åt lite olika hantverk hemma. Jag älskar hantverk av alla de former och tänker ägna hösten åt lite av varje. 

- Sticka och virka är en utav sakerna jag har tänkt roa mig med och vet ni vad jag läste? Jo att stickade kläder är på modet i år! Jag tänker passa på att skapa mig härliga vinterkläder som varma och färgglada mössor och halsdukar. Kanske en härlig tröja också om jag hinner med. 
- En annan sak jag läste om som intresserar mig och som jag ska testa att göra är små svampar i miniglasflaskor eller burkar. Man skapar själva svamparna, t ex flugsvampar som är färgglada i lera och sedan lägger man i lite mossa i botten på burken/flaskan och sedan placerar man ut svamparna. Små höstiga prydnadssaker att pynta med hemma eller ge bort i present. 
- Sen har jag även tänkt börja skapa en fin julkrans till min ytterdörr. Jag är inte helt säker på hur jag ska göra den men jag funderar över att använda ädelgran som grund och sedan köpa små julprydnader att sätta fast i min krans i guldbruna nyanser. Men jag kanske hinner ändra mig till att använda buxbom istället med snöre och prydnader i röda nyanser 

Jag är glad över att hösten är här med sina mörka kvällar så att man kan sitta inne och skapa saker nu. Det ska bli härligt att få använda sin kreativitet lite grann! 
